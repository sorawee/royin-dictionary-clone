<div class="panel panel-info"><div class="panel-title"><br>&nbsp;&nbsp;<b>ผลการค้นหา "หลอด"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> หลอด ๑ </b></div>
                            </div> 
                            <div class="panel-body" >&nbsp;[หฺลอด]&nbsp;น.&nbsp;ของกลมยาวขนาดเล็กที่มีรูตลอด เช่น หลอดกาแฟ หลอดแก้ว, โดยปริยายเรียกสิ่งของบางอย่างที่มีลักษณะคล้ายคลึงเช่นนั้น เช่น หลอดตะเกียง หลอดไฟฟ้า หลอดวิทยุ หลอดนีออน หลอดทดลอง, เรียกแกนที่มีช่วงกลางคอดคล้ายลูกล้อสำหรับพันด้ายว่า หลอดด้าย, เรียกด้ายที่พันหลอดเช่นนั้น ว่า ด้ายหลอด, ลักษณนามเรียกสิ่งที่มีลักษณะเช่นนั้น เช่น ยาฉีด ๓ หลอด.<br><br><div style='padding-left: 20px;'>&nbsp;&nbsp;ลูกคำของ "หลอด ๑" คือ  &nbsp;&nbsp;<label onclick ="lookupWord1('หลอดลม')"><u>หลอดลม</u></label>&nbsp;&nbsp;<label onclick ="lookupWord1('หลอดลมฝอย')"><u>หลอดลมฝอย</u></label>&nbsp;&nbsp;<label onclick ="lookupWord1('หลอดอาหาร')"><u>หลอดอาหาร</u></label>&nbsp;&nbsp;<label onclick ="lookupWord1('หลอดเลือด')"><u>หลอดเลือด</u></label>&nbsp;&nbsp;</div></div></div><div class="panel panel-info">
                            <div class="panel-heading">
                                <div class="panel-title"><b> หลอด ๒ </b></div>
                            </div> 
                            <div class="panel-body" >น.&nbsp;ชื่อหอยทะเลกาบคู่หลายชนิด ในวงศ์ Solenidae เปลือกประกบกันเป็นรูปทรงกระบอก มีช่องเปิดทั้งด้านหน้าและด้านท้าย มีสีเขียว เขียวอมเหลือง น้ำตาลอมเหลือง ฝังตัวอยู่ใต้พื้นที่เป็นโคลน  เช่น ชนิด <i>Solen strictus</i> Gould ดอนหอยหลอด จังหวัดสมุทรสงครามได้ชื่อเพราะมีหอยชนิดนี้ชุกชุม.</div></div></div>