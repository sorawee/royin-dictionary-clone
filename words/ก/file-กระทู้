<div class="panel panel-info"><div class="panel-title"><br>&nbsp;&nbsp;<b>ผลการค้นหา "กระทู้"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> กระทู้ ๑ </b></div>
                            </div> 
                            <div class="panel-body" >(๑) น.&nbsp;ลำไม้ไผ่ช่วงโคนที่เอามาปักเป็นเสารั้ว<br><br>(๒) น.&nbsp;หลัก เช่น ช้างพังพลายเป็นสัตว์มีคุณแล้วก็เป็นกระทู้ราชการสำหรับแผ่นดินสืบมา (ท้องตราโบราณ วชิรญาณรายเดือน เล่ม ๗), ประการหนึ่งปืนเป็นกระทู้การสงคราม (เรื่องตั้งเจ้าพระยานครศรีธรรมราชครั้งกรุงธนบุรี ประชุมพงศ. ๒).</div></div><div class="panel panel-info" >
                            <div class="panel-heading" >
                                <div class="panel-title"><b> กระทู้ ๒ </b></div>
                            </div> 
                            <div class="panel-body" >(๑) น.&nbsp;หัวข้อหรือข้อความที่ตั้งให้อธิบาย เช่น กระทู้ธรรม กระทู้ถาม<br><br>(๒) &nbsp;(ไว)&nbsp;น.&nbsp;ในฉันทลักษณ์ หมายเอาข้อความอันเป็นเค้าเงื่อนนำหน้าบทกลอน เช่น โคลงที่แต่งตามเค้าเงื่อนนั้น เรียกว่า โคลงกระทู้.<br><br><div style='padding-left: 20px;'>&nbsp;&nbsp;ลูกคำของ "กระทู้ ๒" คือ  &nbsp;&nbsp;<label onclick ="lookupWord1('กระทู้ถาม')"><u>กระทู้ถาม</u></label>&nbsp;&nbsp;</div></div></div><div class="panel panel-info">
                            <div class="panel-heading">
                                <div class="panel-title"><b> กระทู้ ๓ </b></div>
                            </div> 
                            <div class="panel-body" >น.&nbsp;ชื่อหนอนผีเสื้อกลางคืนหลายชนิดหลายสกุล ในวงศ์ Noctuidae ลำตัวรูปทรงกระบอก ยาว ๓-๔ เซนติเมตร ผิวเป็นมัน มีขนตามลำตัวน้อย ส่วนใหญ่สีน้ำตาลคลํ้า ทางด้านท้องสีอ่อนกว่า มักมีแถบหรือเส้นสีต่าง ๆ เช่น สีส้มอมนํ้าตาล เหลืองอมขาว พาดตามยาวที่สันหลังและข้างลำตัว มีขาจริง ๓ คู่ ขาเทียม ๕ คู่ กินพืช โดยมักกัดต้นพืชให้ขาดออกจากกัน ทำให้เหลือแต่ตอโผล่เหนือพื้นดิน มองคล้ายกระทู้หรือซอไม้ไผ่ที่ปักเป็นหลัก ชนิดที่รู้จักกันทั่วไป เช่น หนอนกระทู้ควายพระอินทร์หรือหนอนกระทู้คอรวง [<i> Mythimna separate</i> (Walker)] ทำลายต้นข้าว, หนอนกระทู้ผัก [<i> Spodoptera litura</i> (fabricius)] ที่กัดกินพืชผัก.</div></div></div>