<div class="panel panel-info"><div class="panel-title"><br>&nbsp;&nbsp;<b>ผลการค้นหา "กระทิง"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> กระทิง ๑ </b></div>
                            </div> 
                            <div class="panel-body" >น.&nbsp;ชื่อวัวป่าขนาดใหญ่ที่สุดชนิด<i> Bos gaurus</i> Smith ในวงศ์ Bovidae ขนสีดำหรือดำแกมน้ำตาลแซมด้วยขนยาวสีเทาหรือเทาอมดำ ยกเว้นบริเวณหน้าผากมีขนสีเทา และครึ่งล่างของขาทั้ง ๔ เป็นขนสีขาวอมเหลือง ขนเหล่านี้อาจเห็นเป็นสีเหลืองทอง เนื่องจากเหงื่อที่เป็นน้ำมันที่ขับออกมา.<br><br><div style='padding-left: 20px;'>&nbsp;&nbsp;ลูกคำของ "กระทิง ๑" คือ  &nbsp;&nbsp;<label onclick ="lookupWord1('กระทิงโทน')"><u>กระทิงโทน</u></label>&nbsp;&nbsp;</div></div></div><div class="panel panel-info" >
                            <div class="panel-heading" >
                                <div class="panel-title"><b> กระทิง ๒ </b></div>
                            </div> 
                            <div class="panel-body" >น.&nbsp;ชื่อไม้ต้นชนิด <i> Calophyllum</i><i> inophyllum</i> L. ในวงศ์ Guttiferae ใบและผลคล้ายสารภี แต่ใบขึ้นสันมากและผลกลมกว่า เปลือกเมล็ดแข็ง ใช้ทำลูกฉลากหรือกระบวยของเล่น, กระทึง กากะทิง หรือ สารภีทะเล ก็เรียก.</div></div><div class="panel panel-info">
                            <div class="panel-heading">
                                <div class="panel-title"><b> กระทิง ๓ </b></div>
                            </div> 
                            <div class="panel-body" >น.&nbsp;ชื่อปลานํ้าจืดในสกุล <i> Mastacembelus</i> วงศ์ Mastacembelidae ลำตัวยาว แบนข้างเล็กน้อย ปลายจะงอยปากบนเรียวแหลมคล้ายปลาหลด แต่มีครีบหลังและครีบก้นยาวต่อเนื่องกับครีบหาง สีสดสวยกว่าและมีขนาดใหญ่กว่า อาศัยอยู่ในแม่นํ้าลำคลองและที่ลุ่ม ที่พบทั่วไปในประเทศไทย เช่น ชนิด <i> M</i>.<i> armatus</i> (Lacepéde), M. favus Hora, และกระทิงไฟ (<i> M. erythrotaenia</i>Bleeker) ซึ่งมีขนาดยาวได้ถึง ๘๐ เซนติเมตร.</div></div></div>