<div class="panel panel-info"><div class="panel-title"><br>&nbsp;&nbsp;<b>ผลการค้นหา "กระสือ"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> กระสือ ๑ </b></div>
                            </div> 
                            <div class="panel-body" >(๑) น.&nbsp;ผีชนิดหนึ่งที่เชื่อว่าเข้าสิงในตัวผู้หญิง ชอบกินของโสโครก ออกหากินในเวลากลางคืน เห็นเป็นแสงเรือง ๆ ในที่มืด, คู่กับ กระหัง ซึ่งเข้าสิงในตัวผู้ชาย<br><br>(๒) น.&nbsp;ในทางวิทยาศาสตร์ คือ แก๊สมีเทน (methane) ที่เกิดจากการเน่าเปื่อยผุพังของสารอินทรีย์แล้วติดไฟในอากาศ เป็นแสงวอบแวบในที่มืด<br><br>(๓) น.&nbsp;โคมชนิดหนึ่ง มีที่เปิดปิดไฟ มีแว่นฉายแสงไปได้ไกล, โคมตาวัว ก็ว่า.<br><br><div style='padding-left: 20px;'>&nbsp;&nbsp;ลูกคำของ "กระสือ ๑" คือ  &nbsp;&nbsp;<label onclick ="lookupWord1('กระสือดูด')"><u>กระสือดูด</u></label>&nbsp;&nbsp;</div></div></div><div class="panel panel-info" >
                            <div class="panel-heading" >
                                <div class="panel-title"><b> กระสือ ๒ </b></div>
                            </div> 
                            <div class="panel-body" >(๑) น.&nbsp;ชื่อเรียกเห็ดหลายชนิดหลายสกุลและหลายวงศ์ที่เรืองแสงได้ในเวลากลางคืน อาจเรืองแสงเฉพาะบางส่วนหรือทุกส่วน มีสีแตกต่างกันแล้วแต่ชนิด เช่น ชนิด <i> chlorosplenium</i> <i> aeruginascens</i> (Nyl.) Karst. เรืองแสงสีเขียวในระยะเกิดสปอร์.<br><br>(๒) น.&nbsp;ชื่อว่านชนิดหนึ่ง ต้นและหัวคล้ายขมิ้นอ้อย สีขาว ฉุนร้อน ตามตำรากบิลว่านว่า เมื่อหัวแก่มีธาตุปรอทลงกิน มีพรายเป็นแสงแมงคาเรืองในเวลากลางคืน ถือกันว่ามีสรรพคุณอยู่คง แต่เป็นกายสิทธิ์ ชอบไปเที่ยวหากินของโสโครก และเข้าสิงกินคนดั่งกระสือหรือปอบ แล้วบอกชื่อเจ้าของว่านที่ปลูกนั้นว่า เป็นตัวกระสือหรือผีปอบ ทำให้ขายหน้าจึงไม่ค่อยมีใครกล้าปลูก.<br><br></div></div><div class="panel panel-info">
                            <div class="panel-heading">
                                <div class="panel-title"><b> กระสือ ๓ </b></div>
                            </div> 
                            <div class="panel-body" >น.&nbsp;ชื่อตัวอ่อนหิ่งห้อยและตัวเต็มวัยหิ่งห้อยเพศเมียที่ไม่มีปีกหลายชนิดหลายสกุล ในวงศ์ Lampyridae เช่น สกุล <i> Lamprigera, Pyrocoelia, Diaphanes</i>ยาวได้ถึง ๑๐ เซนติเมตร อยู่ตามพื้นดิน สามารถทำแสงจากอวัยวะทำแสงที่อยู่ปลายท้องได้ เรียกว่า หนอนกระสือ. <i> (ดู หิ่งห้อย ประกอบ)</i>.<br><br><div style='padding-left: 20px;'>ความหมายที่เกี่ยวข้อง ดู &nbsp;&nbsp;<label onclick ="lookupWord1('หิ่งห้อย')"><u>หิ่งห้อย</u></label>&nbsp;&nbsp;</div></div></div></div>