<div class="panel panel-info"><div class="panel-title"><br>&nbsp;&nbsp;<b>ผลการค้นหา "กรด"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> กรด ๑ </b></div>
                            </div> 
                            <div class="panel-body" >(๑) &nbsp;[กฺรด]&nbsp;น.&nbsp;สารอย่างหนึ่ง มีรสเปรี้ยว โดยปรกติกัดหรือทำให้สิ่งอื่นแปรไป (อ. acid). <br><br>(๒) &nbsp;(เคมี)&nbsp;น.&nbsp;มีความหมายหลายอย่าง สุดแล้วแต่ทฤษฎีที่ใช้เป็นหลักกำหนด คือ เป็นสารเคมีที่ประกอบด้วยธาตุไฮโดรเจน และเมื่อสารนี้ละลายนํ้าเป็นสารละลายแล้ว ไฮโดรเจนที่มีอยู่ทั้งหมดหรือบางส่วนต้องแปรสภาพออกมาเป็นไฮโดรเจนไอออน (H+) สารละลายที่ได้มีรสเปรี้ยวเปลี่ยนสีลิตมัสสีนํ้าเงินเป็นสีแดงได้ (อ. acid). <br><br>(๓) น.&nbsp;สารเคมีที่มีสมบัติจ่ายโปรตอนให้แก่สารอื่นได้ (อ. acid). <br><br>(๔) น.&nbsp;สารเคมีที่มีสมบัติรับอิเล็กตรอนคู่หนึ่งมาจากสารอื่นได้. (อ. acid). </div></div><div class="panel panel-info" >
                            <div class="panel-heading" >
                                <div class="panel-title"><b> กรด ๒ </b></div>
                            </div> 
                            <div class="panel-body" >&nbsp;[กฺรด]&nbsp;ว.&nbsp;คมมีลักษณะที่กัดกร่อนหรือตัดสิ่งของได้ เช่น นํ้ากรด = นํ้าที่คม ลมกรด = ลมที่คม.</div></div><div class="panel panel-info" >
                            <div class="panel-heading" >
                                <div class="panel-title"><b> กรด ๓ </b></div>
                            </div> 
                            <div class="panel-body" >(๑) &nbsp;[กฺรด]&nbsp;น.&nbsp;ชื่อไม้เถาชนิด <i> Combretum</i><i> tetralophum</i> C. B. Clarke ในวงศ์ Combretaceae มักขึ้นในที่นํ้าท่วม เช่น ตามฝั่งนํ้าลำคลอง ใบโดยมากออกรอบข้อ ๒ หรือ ๓ ใบ ใบอ่อนสีม่วงดำ เมื่อแก่เปลี่ยนเป็นสีเขียว ผลมีสันแข็งเป็น ๔ ครีบ, เถาวัลย์กรด ก็เรียก<br><br>(๒) น.&nbsp;อีกชนิดหนึ่ง คือ <i> C. trifoliatum</i> Vent. มีลักษณะคล้ายกันมาก แต่ผลมี ๕ ครีบ เช่น กรดกระถินอินจันพรรณไม้ (นิ. อิเหนา), สีเอยเจ้าสีสด เจ้าปลูกต้นกรดไว้ริมท่า (กล่อมเด็ก).</div></div><div class="panel panel-info">
                            <div class="panel-heading">
                                <div class="panel-title"><b> กรด ๔ </b></div>
                            </div> 
                            <div class="panel-body" >&nbsp;[กฺรด]&nbsp;น.&nbsp;ภาชนะใส่นํ้าเทพมนตร์ของพราหมณ์ ลักษณะเหมือนคนโทมีฝาปิด มีพวยอย่างกานํ้า. (เลือนมาจาก ป. กลส; ส. กลศ). </div></div></div>