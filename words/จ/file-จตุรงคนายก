<div class="panel panel-info"><div class="panel-title"><br>&nbsp;&nbsp;<b>ผลการค้นหา "จตุรงคนายก"</b></div><div class="panel-body" ><div class="panel panel-info">
                            <div class="panel-heading">
                                <div class="panel-title"><b> จตุรงคนายก </b></div>
                            </div> 
                            <div class="panel-body" >&nbsp;[จะตุรงคะ-]&nbsp;น.&nbsp;ชื่อกลอนกลบทโบราณ มีบังคับพิเศษคือ กลอนแต่ละวรรคแบ่งออกเป็น ๔ จังหวะ จังหวะละ ๒ คำ คำเริ่มต้นของทุกจังหวะใช้คำเดียวกันซ้ำตลอด คำที่ ๒ กับคำที่ ๔ ใช้เสียงพยัญชนะเดียวกัน และคำที่ ๖ กับคำที่ ๘ ใช้เสียงพยัญชนะเดียวกัน ตัวอย่างว่า จักกรีดจักกรายจักย้ายจักย่อง ไม่เมินไม่มองไม่หมองไม่หมาง งามเนื้องามนิ่มงามยิ้มงามย่าง ดูคิ้วดูคางดูปรางดูปรุง (ชุมนุมตำรากลอน).<br><br><div style='padding-left: 20px;'>&nbsp; แม่คำของ "จตุรงคนายก" คือ  &nbsp;&nbsp;<label onclick ="lookupWord1('จตุร-')"><u>จตุร-</u></label>&nbsp;&nbsp;</div></div></div></div>