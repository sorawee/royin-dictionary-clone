<div class="panel panel-info"><div class="panel-title"><br>&nbsp;&nbsp;<b>ผลการค้นหา "จิ้งเหลนด้วง"</b></div><div class="panel-body" ><div class="panel panel-info">
                            <div class="panel-heading">
                                <div class="panel-title"><b> จิ้งเหลนด้วง ๑ </b></div>
                            </div> 
                            <div class="panel-body" >น.&nbsp;ชื่อสัตว์เลื้อยคลานจำพวกจิ้งเหลนที่ไม่มีขาหรืออาจมีร่องรอยของขาคู่หลังเหลืออยู่เล็กน้อย ในวงศ์ Dibamidae และวงศ์ Scincidae ลำตัวเรียวยาว ขนาดยาวตั้งแต่ ๗-๒๕ เซนติเมตร เกล็ดลำตัวเรียบ อาศัยอยู่ใต้ผิวดินที่ร่วนซุยหรือเป็นดินปนทรายซึ่งมีซากผุพังของพืชปกคลุม, ในวงศ์ Dibamidae เฉพาะเพศผู้มีร่องรอยของขาคู่หลังเป็นแผ่นแบนให้เห็นเล็กน้อย ที่พบในประเทศไทย ได้แก่ จิ้งเหลนด้วงสีม่วง (<i> Dibamus alfredi</i>Taylor) ซึ่งพบทางภาคใต้ และจิ้งเหลนด้วงสมศักดิ์ (<i> D. somsaki</i>Honda, Nabhitabhata, Ota & Hikida) ซึ่งพบที่เขาสอยดาว จังหวัดจันทบุรี ส่วนในวงศ์ Scincidae ไม่มีขาทั้งเพศผู้และเพศเมีย ที่พบในประเทศไทย ได้แก่ ชนิด <i>Isopachys anguinoides</i> (Boulenger) พบที่จังหวัดประจวบคีรีขันธ์, ชนิด <i>I. roulei</i> (Angel) พบที่จังหวัดชลบุรี, ชนิด <i>I. gydenstolpei</i>Lönnberg และ <i>I. borealis</i>Lang & Bohme พบทางภาคตะวันตก ชนิด <i> Davewakeum miriamae</i>Heyer พบที่อำเภอปักธงชัย จังหวัดนครราชสีมา.</div></div></div>