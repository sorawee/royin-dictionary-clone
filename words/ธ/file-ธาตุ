<div class="panel panel-info"><div class="panel-title"><br>&nbsp;&nbsp;<b>ผลการค้นหา "ธาตุ"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> ธาตุ ๑, ธาตุ- </b></div>
                            </div> 
                            <div class="panel-body" >&nbsp;[ทาด, ทาตุ-]&nbsp;น.&nbsp;สิ่งที่ถือว่าเป็นส่วนสำคัญที่คุมกันเป็นร่างของสิ่งทั้งหลาย โดยทั่ว ๆ ไปเชื่อว่ามี ๔ ธาตุ ได้แก่ ธาตุดิน (ปฐวีธาตุ) ธาตุนํ้า (อาโปธาตุ) ธาตุไฟ (เตโชธาตุ) ธาตุลม (วาโยธาตุ) แต่ในทางพระพุทธศาสนาถือว่าสิ่งที่มีชีวิตเพิ่มอีก ๒ ธาตุ คือ อากาศธาตุ (ที่ว่าง) และวิญญาณธาตุ (ธาตุรู้). (ป.). <br><br><div style='padding-left: 20px;'>&nbsp;&nbsp;ลูกคำของ "ธาตุ ๑, ธาตุ-" คือ  &nbsp;&nbsp;<label onclick ="lookupWord1('ธาตุหนัก')"><u>ธาตุหนัก</u></label>&nbsp;&nbsp;<label onclick ="lookupWord1('ธาตุเบา')"><u>ธาตุเบา</u></label>&nbsp;&nbsp;<label onclick ="lookupWord1('ธาตุโขภ')"><u>ธาตุโขภ</u></label>&nbsp;&nbsp;</div></div></div><div class="panel panel-info" >
                            <div class="panel-heading" >
                                <div class="panel-title"><b> ธาตุ ๒ </b></div>
                            </div> 
                            <div class="panel-body" >(๑) &nbsp;[ทาด, ทาตุ-]&nbsp;น.&nbsp;กระดูกของพระพุทธเจ้า พระปัจเจกพุทธเจ้า และพระอรหันต์ โดยทั่ว ๆ ไปเรียกรวม ๆ ว่า พระธาตุ, ถ้าเป็นกระดูกของพระพุทธเจ้า เรียก พระบรมธาตุ หรือ พระบรมสารีริกธาตุ, ถ้าเป็นกระดูกส่วนใดส่วนหนึ่งของพระพุทธเจ้า ก็เรียกตามความหมายของคำนั้น ๆ เช่น พระอุรังคธาตุ พระทันต-ธาตุ, ถ้าเป็นผมของพระพุทธเจ้า เรียกว่า พระเกศธาตุ, ถ้าเป็นกระดูกของพระอรหันต์ เรียกว่า พระธาตุ<br><br>(๒) น.&nbsp;ชื่อคัมภีร์ในพระพุทธศาสนาซึ่งว่าด้วยธาตุ เช่น ธาตุกถา ธาตุปาฐ. (ป., ส.)<br><br>(๓) &nbsp;(ถิ่น-อีสาน)&nbsp;น.&nbsp;เจดีย์ที่บรรจุกระดูกคนที่เผาแล้ว.<br><br><div style='padding-left: 20px;'>&nbsp;&nbsp;ลูกคำของ "ธาตุ ๒" คือ  &nbsp;&nbsp;<label onclick ="lookupWord1('ธาตุครรภ')"><u>ธาตุครรภ</u></label>&nbsp;&nbsp;<label onclick ="lookupWord1('ธาตุสถูป')"><u>ธาตุสถูป</u></label>&nbsp;&nbsp;<label onclick ="lookupWord1('ธาตุเจดีย์')"><u>ธาตุเจดีย์</u></label>&nbsp;&nbsp;</div></div></div><div class="panel panel-info" >
                            <div class="panel-heading" >
                                <div class="panel-title"><b> ธาตุ ๓ </b></div>
                            </div> 
                            <div class="panel-body" >&nbsp;[ทาด]&nbsp;&nbsp;(วิทยา)&nbsp;น.&nbsp;สารเนื้อเดียวล้วนซึ่งประกอบด้วยบรรดาอะตอมที่มีโปรตอนจำนวนเดียวกันในนิวเคลียส เช่น ธาตุออกซิเจน ธาตุคาร์บอน.</div></div><div class="panel panel-info">
                            <div class="panel-heading">
                                <div class="panel-title"><b> ธาตุ ๔ </b></div>
                            </div> 
                            <div class="panel-body" >&nbsp;[ทาตุ-, ทาด]&nbsp;น.&nbsp;รากศัพท์ของคำบาลีสันสกฤตเป็นต้น เช่น ธาตุ มาจาก ธา ธาตุ ในความว่า ทรงไว้  สาวก มาจาก สุ ธาตุ ในความว่า ฟัง กริยา มาจาก กฤ ธาตุ ในความว่า กระทำ.</div></div></div>