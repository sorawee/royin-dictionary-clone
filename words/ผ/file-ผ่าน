<div class="panel panel-info"><div class="panel-title"><br>&nbsp;&nbsp;<b>ผลการค้นหา "ผ่าน"</b></div><div class="panel-body" ><div class="panel panel-info">
                            <div class="panel-heading">
                                <div class="panel-title"><b> ผ่าน </b></div>
                            </div> 
                            <div class="panel-body" >(๑) ก.&nbsp;เคลื่อนพ้นจากจุดใดจุดหนึ่งไป (ใช้แก่เวลา สถานที่ เหตุการณ์ เป็นต้น)  เช่น เวลาผ่านไป ๕ ปี เขาเดินผ่านสนามหลวง รถสายนี้ผ่านสามย่าน สีลม เหตุการณ์น้ำท่วมใหญ่ผ่านไป ๓ ปีแล้ว<br><br>(๒) ก.&nbsp;โดยปริยายหมายความว่า เคยมีประสบการณ์ เช่น รายงานชิ้นนี้ผ่านตามาแล้ว เรื่องนี้ผ่านหูมาก่อน เขาผ่านงานมามาก<br><br>(๓) ก.&nbsp;เลยไป, พ้นไป, เช่น ผ่านไปก่อน มองผ่านไป, ล่วงพ้นไป เช่น ไฟแดงห้ามผ่าน<br><br>(๔) ก.&nbsp;ยอมให้ล่วงเข้าไปได้ เช่น บัตรผ่านประตู<br><br>(๕) ก.&nbsp;สอบได้ เช่น ผ่านชั้นประถมปีที่ ๑ แล้ว<br><br>(๖) ก.&nbsp;ได้รับความเห็นชอบ เช่น พระราชบัญญัติงบประมาณผ่านสภาแล้ว<br><br>(๗) ก.&nbsp;ตัดทาง, ลัดทาง, เช่น ห้ามเดินผ่านสนาม<br><br>(๘) ก.&nbsp;เปลี่ยน เช่น ผ่านมือ<br><br>(๙) ก.&nbsp;ครอบครอง เช่น ผ่านเมือง<br><br>(๑๐) ก.&nbsp;บอกราคาสูงเกินไป ในความว่า บอกราคาผ่านมากไป.<br><br>(๑๑) ว.&nbsp;เรียกม้าที่มีลายขาวขวางพาดตัว ว่า ม้าผ่าน<br><br>(๑๒) ว.&nbsp;ถ้าประกอบหน้านามบางคำ เช่น ผ่านเกล้าฯ ผ่านเผ้า ผ่านพิภพ ผ่านฟ้า หมายความว่า พระเจ้าแผ่นดิน.</div></div></div>