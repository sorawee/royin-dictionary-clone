<div class="panel panel-info"><div class="panel-title"><br>&nbsp;&nbsp;<b>ผลการค้นหา "ชะมด"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> ชะมด ๑ </b></div>
                            </div> 
                            <div class="panel-body" >น.&nbsp;ชื่อสัตว์เลี้ยงลูกด้วยนมในวงศ์ Viverridae หน้าแหลม รูปร่างเพรียว สีเทาหรือนํ้าตาล มีลายจุดสีดำตามยาวทั่วตัว หางและขนหางยาว มีลายเป็นปล้อง มีต่อมกลิ่นใกล้อวัยวะเพศ มักหากินในเวลากลางคืน ในประเทศไทยมีหลายชนิด เช่น ชะมดเช็ด [<i> Viverricula malaccensis</i> (Gmelin)] เป็นชนิดที่ใช้นํ้ามันจากต่อมกลิ่นทำเครื่องหอม, ชะมดแผงหางปล้อง (<i> Viverra zibetha</i> Linn.), ชะมดแผงสันหางดำ (<i> V. megaspila</i> Blyth), อีสานเรียก เห็นอ้ม.</div></div><div class="panel panel-info" >
                            <div class="panel-heading" >
                                <div class="panel-title"><b> ชะมด ๒ </b></div>
                            </div> 
                            <div class="panel-body" >น.&nbsp;ชื่อกวางในสกุล <i> Moschus</i> วงศ์ Moschidae เป็นกวางขนาดเล็ก ลำตัวป้อม หัวเล็ก ไม่มีเขา ขนหยาบมีสีแตกต่างกัน ตัวเมียเขี้ยวสั้นมาก ตัวผู้มีเขี้ยวยาวคล้ายใบมีดยื่นพ้นริมฝีปาก และมีต่อมกลิ่นอยู่ระหว่างสะดือกับอวัยวะเพศ ขับสารคล้ายขี้ผึ้งออกมา เรียกว่า ชะมดเชียง ใช้แต่งกลิ่นเครื่องหอมและทำยาได้ มักอาศัยอยู่ตามป่าสนและป่าผลัดใบรกทึบบนภูเขา มี ๔ ชนิด ได้แก่ กวางชะมดไซบีเรีย (<i> Moschus moschiferus</i> Linn.) กวางชะมดเขาสูง [<i> M</i>. <i> chrysogaster</i> (Hodgson)] กวางชะมดดำ (<i> M. Fuscus</i> Li) และกวางชะมดป่า (<i> M. berezovskii</i> Flerov) ไม่พบในประเทศไทยแต่ที่นำมาเลี้ยงในประเทศไทย ได้แก่ กวางชะมดป่า.</div></div><div class="panel panel-info" >
                            <div class="panel-heading" >
                                <div class="panel-title"><b> ชะมด ๓ </b></div>
                            </div> 
                            <div class="panel-body" >น.&nbsp;ชื่อมะกรูดพันธุ์หนึ่ง.&nbsp;(พจน. ๒๔๙๓).&nbsp;</div></div><div class="panel panel-info">
                            <div class="panel-heading">
                                <div class="panel-title"><b> ชะมด ๔ </b></div>
                            </div> 
                            <div class="panel-body" >น.&nbsp;ชื่อขนมชนิดหนึ่ง ทำด้วยข้าวเม่า มะพร้าวขูด และน้ำตาล กวนให้เข้ากัน ปั้นเป็นก้อนกลมแบน ชุบด้วยแป้งข้าวเจ้าแล้วทอดน้ำมัน.</div></div></div>