<div class="panel panel-info"><div class="panel-title"><br>&nbsp;&nbsp;<b>ผลการค้นหา "ตีนตุ๊กแก"</b></div><div class="panel-body" ><div class="panel panel-info">
                            <div class="panel-heading">
                                <div class="panel-title"><b> ตีนตุ๊กแก </b></div>
                            </div> 
                            <div class="panel-body" >(๑) น.&nbsp;ชื่อไม้เถาชนิด <i> Ficus pumila</i>L. ในวงศ์ Moraceae ใบเขียว กิ่งก้านแตกรากเกาะเลื้อย ใช้ปลูกประดับผนัง, ลิ้นเสือ ก็เรียก.<br><br>(๒) น.&nbsp;ชื่อไม้ล้มลุกขนาดเล็กชนิด <i> Tridax procumbens</i>L. ในวงศ์ Compositae ขึ้นทั่วไปตามที่รกร้าง ช่อดอกมีก้านยาว กลีบสีเหลืองนวล.<br><br>(๓) น.&nbsp;ชื่อไม้ล้มลุกอวบนํ้าชนิด <i> Kalanchoe delagoensis</i>Eckl. et Zeyh<i> </i>. ในวงศ์ Crassulaceae เป็นไม้ปลูก, ตุ๊กแกใบกลม ก็เรียก.<br><br>(๔) น.&nbsp;ชื่อพืชใกล้เคียงเฟินขนาดเล็กชนิด <i> Selaginella helferi</i>Warb<i> </i>. ในวงศ์ Selaginellaceae ใบเป็นเกล็ดเล็ก ๆ มีกลุ่มอับสปอร์เป็นแท่งที่ปลายกิ่ง, หญ้าร้องไห้ ก็เรียก.<br><br>(๕) น.&nbsp;ชื่อเห็ดชนิด <i> Schizophyllum commune</i>Fr. ในวงศ์ Schizophyllaceae ขึ้นตามเปลือกไม้ ดอกเห็ดรูปพัดขอบจักม้วนลง สีขาวอมเทาอ่อน ด้านล่างมีครีบสีนํ้าตาลเข้ม เนื้อเหนียว กินได้, เห็ดข้าวตอก ก็เรียก, ปักษ์ใต้เรียก เห็ดแครง.<br><br>(๖) น.&nbsp;ชื่อเห็ดชนิด <i> Lopharia papyracea</i> (Jungh.) Reid ในวงศ์ Stereaceae ขึ้นบนขอนไม้ ไม่มีก้าน เป็นแผ่นบางคล้ายกระดาษ สีนํ้าตาลหม่น กินได้ และใช้ทำยา, เห็ดจิก ก็เรียก.<br><br></div></div></div>