<div class="panel panel-info"><div class="panel-title"><br>&nbsp;&nbsp;<b>ผลการค้นหา "นางนวล"</b></div><div class="panel-body" ><div class="panel panel-info">
                            <div class="panel-heading">
                                <div class="panel-title"><b> นางนวล </b></div>
                            </div> 
                            <div class="panel-body" >น.&nbsp;ชื่อนกขนาดกลาง วงศ์ย่อย Larinae ในวงศ์ Laridae มี ๒ กลุ่ม คือ นางนวลใหญ่ มีปลายปากเป็นปากขอเล็กน้อย ตัวใหญ่ แข็งแรง ส่วนใหญ่สีขาวเทา ปีกกว้าง ปลายหางมน กินปลาและสัตว์น้ำโดยโฉบกินตามผิวนํ้าหรือรวมฝูงกันจับขณะว่ายนํ้า  ในประเทศไทยพบประมาณ ๒๐ ชนิด เช่น นางนวลธรรมดา (<i>Larus</i> <i>brunnicephalus</i> Jerdon) นางนวลขอบปีกขาว (<i>L</i>. <i>ridibundus</i>Linn.), และนางนวลแกลบ ตัวเล็กกว่านางนวลใหญ่ ปลายปากแหลม ปลายหางเว้าตื้น เว้าลึก หรือเป็นแฉก กินปลาและสัตว์นํ้าขนาดเล็กโดยดำลงไปจับเหยื่อหรือโฉบกินตามผิวนํ้า มักไม่ว่ายนํ้าเหมือนนางนวลใหญ่ มีหลายชนิด เช่น นางนวลแกลบเล็ก [<i>Sterna</i> <i>albifrons</i> (Pallas)] นางนวลแกลบเคราขาว [<i>Chlidonias hybrida</i> (Pallas)] นางนวลแกลบปากหนา [<i>Gelochelidon nilotica</i> (Gmelin)].</div></div></div>