<div class="panel panel-info"><div class="panel-title"><br>&nbsp;&nbsp;<b>ผลการค้นหา "นวลจันทร์"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> นวลจันทร์ ๑ </b></div>
                            </div> 
                            <div class="panel-body" >น.&nbsp;ชื่อปลานํ้าจืดชนิด <i>Cirrhinus</i> <i>microlepis</i> Sauvage ในวงศ์ Cyprinidae ลำตัวยาวเรียว แบนข้างเล็กน้อย ตาเล็ก ปากเล็กอยู่ตํ่าที่ปลายหัว ไม่มีหนวด เกล็ดเล็ก เฉพาะในแนวเส้นข้างตัวมีประมาณ ๖๐ เกล็ด ลำตัวด้านหลังสีนํ้าตาลเทา ข้างท้องสีขาว ปลายครีบหลังและครีบท้องสีชมพู อาศัยตามลำนํ้าในเขตที่ลุ่มภาคกลางไปจนถึงแม่นํ้าโขง ขนาดยาวได้ถึง ๖๕ เซนติเมตร, นวลจันทร์น้ำจืด ก็เรียก, อีสานเรียก โพง, เขมรเรียก พรวน.</div></div><div class="panel panel-info">
                            <div class="panel-heading">
                                <div class="panel-title"><b> นวลจันทร์ ๒ </b></div>
                            </div> 
                            <div class="panel-body" >น.&nbsp;ชื่อปลาทะเลหรือน้ำกร่อยชนิด <i>Chanos</i> <i>chanos</i>  (Forsskål) ในวงศ์ Chanidae ลำตัวยาวเพรียว แบนข้างเล็กน้อย หัวหลิม ตาโต ครีบหลังมีครีบเดียวตั้งอยู่ในแนวกลางตัว ครีบหางเป็นแฉกลึก เกล็ดทั่วตัวมีสีเงิน ขนาดยาวได้ถึง ๑.๘ เมตร อยู่ในน้ำจืดได้, ชะลิน ดอกไม้ หรือ นวลจันทร์ทะเล ก็เรียก.</div></div></div>