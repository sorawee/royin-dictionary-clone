<div class="panel panel-info"><div class="panel-title"><br>&nbsp;&nbsp;<b>ผลการค้นหา "เคราะห์"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> เคราะห์ ๑ </b></div>
                            </div> 
                            <div class="panel-body" >(๑) &nbsp;[เคฺราะ]&nbsp;&nbsp;(โหร)&nbsp;น.&nbsp;เรียกดาวเฉพาะ ๙ ดวง เรียงตามลำดับมหาทักษา คือ อาทิตย์ จันทร์ อังคาร พุธ เสาร์ พฤหัสบดี ราหู ศุกร์ เกตุ ซึ่งถือกันว่ามีเทวดาประจำแต่ละดวง ว่า ดาวพระเคราะห์, เรียกดาวพระเคราะห์ทั้ง ๙ ดวงอย่างรวม ๆ ว่า ดาวนพเคราะห์ ถือว่าเป็นดาวที่ยึดโชคของคน (ป. คห; ส. คฺรห ว่า ยึด). <br><br>(๒) น.&nbsp;สิ่งที่นำผลมาให้โดยไม่ได้คาดหมาย เช่น เคราะห์ดี เคราะห์ร้าย, มักนิยมใช้ในทางไม่ดี เช่น มีเคราะห์ ฟาดเคราะห์. (ป. คห; ส. คฺรห ว่า ยึด). <br><br><div style='padding-left: 20px;'>&nbsp;&nbsp;ลูกคำของ "เคราะห์ ๑" คือ  &nbsp;&nbsp;<label onclick ="lookupWord1('เคราะห์ซ้ำกรรมซัด')"><u>เคราะห์ซ้ำกรรมซัด</u></label>&nbsp;&nbsp;<label onclick ="lookupWord1('เคราะห์หามยามร้าย')"><u>เคราะห์หามยามร้าย</u></label>&nbsp;&nbsp;</div></div></div><div class="panel panel-info">
                            <div class="panel-heading">
                                <div class="panel-title"><b> เคราะห์ ๒ </b></div>
                            </div> 
                            <div class="panel-body" >&nbsp;[เคฺราะ]&nbsp;&nbsp;(ดารา)&nbsp;น.&nbsp;เรียกดาวที่ไม่มีแสงสว่างในตัวเอง ต้องได้รับแสงสว่างจากดวงอาทิตย์ และเป็นบริวารโคจรรอบดวงอาทิตย์ ว่า ดาวเคราะห์ มี ๘ ดวง เรียงลำดับจากใกล้ดวงอาทิตย์ออกไป คือ พุธ (Mercury) ศุกร์ (Venus) โลก (Earth) อังคาร (Mars) พฤหัสบดี (Jupiter) เสาร์ (Saturn) มฤตยู (Uranus) สมุทร (Neptune).</div></div></div>