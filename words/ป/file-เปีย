<div class="panel panel-info"><div class="panel-title"><br>&nbsp;&nbsp;<b>ผลการค้นหา "เปีย"</b></div><div class="panel-body" ><div class="panel panel-info" >
                            <div class="panel-heading" >
                                <div class="panel-title"><b> เปีย ๑ </b></div>
                            </div> 
                            <div class="panel-body" >(๑) น.&nbsp;ผมที่ไว้ยาวบริเวณท้ายทอย, ผมที่ถักห้อยยาวลงมา, ผมเปีย หรือ หางเปีย ก็เรียก, เรียกลายที่ถักตอก ๓ ขาไขว้กัน ว่า ลายเปีย หรือ ลายผมเปีย (จ.). <br><br>(๒) น.&nbsp;พวงมาลัยที่มีอุบะห้อยลงมาเหมือนผมเปีย. (จ.). </div></div><div class="panel panel-info">
                            <div class="panel-heading">
                                <div class="panel-title"><b> เปีย ๒ </b></div>
                            </div> 
                            <div class="panel-body" >(๑) น.&nbsp;ชื่อนกยางขนาดเล็กชนิด <i> Egretta garzetta</i> (Linn.) ในวงศ์ Ardeidae แตกต่างจากนกยางชนิดอื่นคือ ปากและแข้งสีดำ ตีนสีเหลือง.<br><br>(๒) น.&nbsp;ชื่อเป็ดขนาดกลาง ในวงศ์ Anatidae มี ๒ ชนิด คือ เป็ดเปีย [<i> Aythya fuligula</i> (Linn.)] ตัวผู้สีเทาดำ ท้องสีขาว ตัวเมียสีน้ำตาลเข้ม ท้องสีน้ำตาล และเป็ดเปียหน้าเขียว (<i> Anas falcata</i>Georgi) ตัวผู้มีหลายสี หน้าสีเขียว ตัวเมียสีออกน้ำตาล หน้าสีเขียว, ทั้งนกยางเปียและเป็ดเปียมีขนยาวออกจากท้ายทอย ๒-๓ เส้นหรือมากกว่า ลักษณะคล้ายผมเปียของคน เฉพาะนกยางเปียมีขนยาวดังกล่าวเฉพาะช่วงฤดูผสมพันธุ์.<br><br></div></div></div>